28 VIII. ΑΙΣΧΥΛΟΣ.

πράσσοιμεν ὡς άριστα Περσικὸς λεῶς;

ΔΑ. εί μὴ στρατεύοισθ’ ἐς τὸν Ἑλλήνων τόπον,
μηδ’ εί στράτευμα πλεῖον ᾖ τὸ Μηδικόν· 110

. αὐτη γὰρ ἡ γη ξύμμαχος κείνοις πέλει.

ΧΟ. πῶς τοῦτ’ ἔλεξας, τίνι τρόπφ δὲ συμμαχεί;

’ΔΑ κτείνουσα λιμῶ τοὺς ὑπερπόλλους άγαν.

ΧΟ. ἀλλ’ εὐσταλῆ τοι λεκτὸν ἀροῦμεν στόλον.

ΔΑ. ἀλλ’ οὐδ’ δ μείνας νῦν ἐν Ἑλλάδος τόποις 115
στρατὸς κυρήσει νοστίμου σωτηρίας.

ΧΟ. πῶς εἶπας; οὐ γάρ πᾶν στράτευμα βαρβάρων
περᾷ τὸν Ἕλλης πορθμὸν Ελόρῶπης άπο;

ΔΑ. παῦροί γε πολλῶν, εί τι πιστεῦσαι θεῶν
χρὴ θεσφάτοισιν, ἐς τά νῦν πεπραγμένα 120
βλέψαντα· συμβαίνει γάρ ού τὰ μέν, τά δ’ ού.
κεῖπερ τάδ’ ἐστί, πλῆθος ἔκκριτον στρατοῦ
λείπει κεναῖσιν ἐλπίσιν πεπεισμένος.
μίμνουσι δ’ ἔνθα πεδίον Ἀσωπὸς ῥοαῖς
ἄρδει, φίλον πίασμα Βοιωτῶν χθονί· 125
οὗ σφιν κακῶν ὕψιστ’ ἐπαμμένει παθεῖν,
ὕβρεως άποινα κάθέων φρονημάτων·
οἳ γῆν μολόντες Ἑλλάδ’ ού θεῶν βρέτη
ᾐδοῦντο συλᾶν οὐδὲ πιμπράναι νεός·
βωμοὶ δ’ άλστοι, δαιμόνων θ’ ἱδρύματα 130
πρόρριζα φύρδην ἐξανέστραπται βάθρων.
τοιγάρ κακῶς δράσαντες οῦκ ἐλάσσονα
πάσχουσι, τὰ δὲ μέλλουσι, κούδέπω κακῶν
κρηπὶς ὕπεστιν, ἀλλ’ ἔτ’ ἐκπιδύεται.
τόσος γάρ ἔσται πέλανος αἱματοσφαγὴς 135
πρὸς γῇ Πλαταιῶν Δωρίδος λόγχης ὕπο·
νεκρῶν δὲ θῖνες καλ τριτοσπόρῳ γονῇ
άφωνα σημανοῦσιν ὄμμασιν βροτῶν

 

