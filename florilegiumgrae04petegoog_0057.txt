XVI. ΕΤΡΠΠΔΗΣ.

κειμήλι’ ἐσθλά καί νέοισι χρήσιμα.

βραχεῖ δὲ μύθῳ πολλὰ συλλαβῶν ἐρῶ. 5
πρῶτον φρένας μένηπίους ἔχειν χρεών*

τῷ πλουσίῳ τε τῷ τε μὴ’διδοὺς μέρος ’ , ·
ἴσον σεαυτὸν εὐσεβῆ πᾶσιν δίδου.

δυοῖν παρόντοιν πραγμάτοιν πρὸς θάτερον
γνώμην προσάπτων την ἐναντίαν μέθες. 10
ἀδίκως δὲ μὴ κτῶ χρήματ’, ἣν βούλη πολὺν
χρόνον μελάθροις ἐμμένειν· τά γάρ κακῶς
οἴκους ἐσελθόντ’ οὐκ ἔχει σωτηρίαν.

-- ἔχειν δὲ πειρῶ· τοῦτο γάρ τό τ’ εὐγενὲς

καλ τοὺς γάμους δίδωσι τοὺς πρώτους έχειν.Ι 16
ἐν τῶ πένεσθαι δ’ ἐστὶν ἥ τ’ ἀδοξία,

κάν ᾖ σοφός τις, ἥ τ’ ἀτιμία βίον.

φίλους δέ τοὺς μὲν μη χαλῶντας ἐν λόγοις ·
κέκτησο· τοὺς δέ πρὸς χάριν σὺν ἡδονῇ

τῇ σῇ πονηροὺς κλῇθρον εἰργέτω στέγης. 20
ὁμιλίας τε τάς γεραιτέρας φίλει,

ἀκόλαστα δ’ ἤθη λαμπρά συγγελᾶν μόνον

μίσει· βραχεῖα τέρψις ἡδονῆς κακῆς.

ἐξουσίᾳ δέ μήποτ’ ἐντυχών, τέκνον,

αἰσχροὺς έρωτας δημοτῶν διωκαθεῑν. 25
· δ καὶ σίδηρον ἀγχόνας τ’ ἐφέλκεται,

χρηστῶν πενήτων ἥν τις αἰσχύνη τέκνα.

καὶ τοὺς πονηροὺς μήποτ’ αὕξαν’ ἐν πόλει·
κακοὶ γάρ ἐμπλησθέντες ἢ νομίσματος

ἢ πόλεος ἐμπεσόντες είς ἀρχήν τινα 30
σκιρτῶσιν, ἀδόκητ’ εὐτυχησάντων δόμων.

ἀλλ’ ὦ τέκνον μοι δὸς χέρ’, ῶς θίγη πατήρ,

καλ χαῖρ’· ὑπ’ αἰδοῦς δ’ οὐ λίαν ἀσπάζομαι·
γυναικόφρων γὰρ θυμὸς ἀνδρὸς οὐ σοφοῦ.

 

