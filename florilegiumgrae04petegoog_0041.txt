IX. ΕΤΡΙΠΙΔΗΣ.

θαυμαστὸν ἳει νᾶμα παμφάγου πυρός· 65
πέπλοι δέ λεπτοί, σῶν τέκνων δωρήματα,
λευκὴν έδαπτον σάκρα τῆς δυσδαίμονος.

φεύγει δ’ ἀνάξασ έκ θρόνων πυρουμένη,
σείουσα χαίτην κρᾶτά τ’ ἄλλοτ’ ἀλλοσε,

, ῥῑφαι θέλουσα στέφανον· ἀλλ’ ἀραρότως 70

σύνδεσμοι χρυσοῦν εἶχε, πῦρ δ’, ἐπεὶ κόμην
έσειε μᾶλλον, δίς τόσως ἐλάμπετο.

πίτνει δ’ ές οὖδας συμφορᾷ νικωμένη,
πλὴν τῷ τεκόντι κάρτα δυσμαθης ἰδεῖν·
οὔτ’ ὀμμάτων γάρ δῆλος ἦν κατάστασις 75
οὔτ’ εὐφυδςπρόσωπον, αἷμα δ’ ’ἐξ άκρου
ἔσταξε κρατὸς συμπεφυρμένον πυρί,

σάρκες δ’ ἀπ’ ὀστέων ὥστε πεύκινον δάκρυ
γναθμοῖς ἀδήλοις φαρμάκων ἀπέρρεον,
δεινὸν θέαμα· πᾶσι δ’ ἦν φόβος θιγεῖν
νεκροῦ· τύχην γάρ είχομεν διδάσκαλον.
πατὴρ δ’ ὁτλημων συμφοράς ἀγνωσία
ι’ίφνω παρελθὼν δῶμα προσπίτνει νεκρῷ·
ᾤμωξε δ’ εὐθύς, καί περιπτύξας δέμας
κυνεῐ προσαυδῶν τοιάδ’· <ἀι δύστηνε παῖ,
τίς σ’ ὧδ’ ἀτίμως δαιμόνων ἀπύλεσε;

τίς τὸν γέροντα τύμβον ὀρφανὸν σέθεν
τίθησιν; οίμοι, συνθάνοιμί σοι, τέκνον.’
έπελ δέ θρήνων καὶ γόων ἐπαύσατο,
χρῄζων γεραιὸν ἐξαναστῆσαι δέμας

. προσείχεθ’ ὥστε κισσὸς έρνεσιν δάφνης
λεπτοῖσι πέπλοις, δεινά δ’ ἦν παλαίσματα·

ὃ μὲν γάρ ἤθελ’ ἐξαναστῆσαι γόνυ,
ἣ δ’ ἀντελάζυά· εί δέ πρὸς βίαν ἀγοι,
σάρκας γεραιάς έσπάρασσ ἀπ’ ὀστέων.

 

