XIX. ΘΕΟΚΡΙΤΟΣ. 55

άρχετε βοοκολικᾶς, Μοῖσαι, πάλιν άρχετ’ άοιδᾶς. .
ὦ Πάν Πάν, εἴτ’ ἐσσὶ κατ’ ὥρεα μακρά Λακαίο, 110
εἴτε τάχ’ άμφιπολεῖς μέγα Μαίναλον, ἕνθ’ ἐπὶ νᾶσον
τάν Σικελάν, Ἑλίκας δὲ λίπ’ ἠρίον αἰπύ τε σᾶμα
τῆνο Λυκαονίδαο, τὸ καὶ μακάρεσσιν άγατύν.

λήγετε βοοκολικᾶς, Μοῖσαι, ἴτε, λήγετ’ ἀοιδᾶς.
ἔνθ’, ὦναξ, καὶ τάνδε φέρευ πακτοῖο μελίπνουν ’ 115
ἐκ κηρῶ σύριγγα καλάν, περὶ χεῖλος ε’λικτάν·

ἦ γὰρ ἐγὼν ὑπ’ ἔρωτος ἐς Ἀῖδος ἕλκομαι ἤδη,
Δάφνις ἐγὼν ὅδε τῖχνος ὁ τάς βόας ὧδε νομεύων,
Δάφνις ὁ τὼς ταύροις καὶ πόρτιας ὧδε ποτίσδων.

λήγετε βουκολικᾶς, Μοῖσαι, ῖτε, λήγετ’ ἀοιδᾶς. 120

νῦν δ’ ἴα μὲν φορέοιτε βάτοι, φορέοιτε δ’ άκανθαι,

ά δὲ καλὰ νάρκισσος ἐπ’ ἀρκεύθοισι κομάσαι·

πάντα δ’ ἔναλλα γένοιντο, καὶ ά πίτυς ὄχνας ἐνείκαι,

Δάφνις ἐπεὶ θνάσκει, καλ τὼς κύνας ὥλαφος ἕλκοι,

κήξ ὀρέων τοὶ σκῶπες άηδύσι δηρίσαιννο.’ 125
λήγετε βουκολικᾶς, Μοῖσαι, ἴτε, λήγεύ ἀοιδάς.

χὼ μὲν τύσσ’ εἰπὼν ἀνεπαύσατο· τὸν δ’ Ἀφροδίτα

ἤθελ’ άνορθῶσαι· τά γε μάν λίνα πάντα λελοίπη

ἐκ Μοιρᾶν, χὼ Δάφνις ἔβα ῥόον. ἔκλυσε δίνα

τὸν Μοίσαις φίλον ἄνδρα, τὸνούΝύμφαισιν ἀπεχθῆ. 130
λήγετε βουκολικᾶς, Μοῖσαι, ῖτε, λήγετ’ ἀοιδᾶς.

Καὶ τὺ δίδον τάν αἶγα τό τε σκύφος, ὥς κεν άμέλξας

σπείσω ταῖς Μοίσαις. ὦ χαίρετε πολλάκι, Μοῖσαι,

χαίρετ’, ἐγὼ δ’ ὗμιν καὶ ἐς ὕστερον άδιον ᾀσῶ.
ΑΙΠΟΔΟΣ.

Πλῆρές τοι μέλιτος τὸ καλὸν στόμα, Θύρσι, γίνοιτο, 135

πλῆρές τοι σχαδύνων, καὶ ἀπ’ Δίγίλω ἰσχάδα τρώγοις

ἁδεῖαν, τέττιγος ἐπεὶΙ τύγα φέρτερον ᾄδεις.

 

